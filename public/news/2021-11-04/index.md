---
title: Тиждень «Медіаосвіти та медіаграмотності». Тематичний день: «Я у кіберпросторі»
---

Особливе значення грамотна робота з інформацією має, коли йдеться про дітей та підлітків. У них нема ще життєвого досвіду, вони ще схильні до сліпого наслідування привабливих образів. Велика проблема пов’язана з віртуальними інтерактивними іграми. В усьому світі звертають увагу на те, що діти нерідко ототожнюють себе з образами (аватарами) в цих іграх, промінюючи реальні успіхи і боротьбу за гідне місце в своїй соціальній групі на примарні титули та здобутки. Але, звичайно, це зовсім не означає, що треба ховатися в мушлю та ізолюватися від інформаційних потоків. Тепер таке і не можливо. Треба вміти працювати з інформацією. Саме на це спрямовані уроки з медіаграмотності, які вже кілька десятиліть стали частиною шкільної програми в США, Великій Британії, Німеччині, Австралії, країнах Північної Європи. Нарешті, до цього руху приєднується й Україна. Ми маємо готувати дітей до вдалого освоєння світу. А сьогодні найважливіший складник цього опанування — вміння грамотно працювати з інформацією.

[Джерело](https://www.aup.com.ua/uploads/momg.pdf)

Для ознайомлення з правилами безпечної поведінки в Інтернеті здобувачі освіти 9-Б класу разом із класним керівником, Добровольською В.Е.,  здійснили відео подорож “Мій безпечний електронний світ”. На практичному занятті із задоволенням ставили лайки чи дизлайк різним ситуаціям, які можуть виникнути при спілкуванні  в Інтернеті. Насамкінець,  отримали «шпаргалку» –листівку-пам’ятку «10 правил Інтернет-безпеки».
