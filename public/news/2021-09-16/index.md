---
title: У КЗШ № 55 КМР ДО відбулося засідання органу батьківського самоврядування – батьківського комітету
---

Вчасне та систематичне інформування батьківської громадськості – запорука порозумінь і дієвих продуктивних змін в освітній установі, її розвитку та якісного функціонування.

15.09.2021 року у КЗШ № 55 КМР ДО з дотриманням усіх карантинних вимог відбулося засідання органу батьківського самоврядування – батьківського комітету. Директор школи Горевич Людмила Володимирівна інформувала батьківську громадськість про стан пропускного режиму та вдосконалення заходів безпеки у навчальному закладі в період коронавірусної хвороби (COVID-19); ознайомила з Постановою від 06.09.2021 №10 Головного державного санітарного лікаря України «Про затвердження протиепідемічних заходів у закладах освіти на період карантину у зв’язку з поширенням коронавірусної хвороби (COVID – 19). Директор наголосила,  що з метою попередження виникнення епідемічних ускладнень серед учасників освітнього процесу, підвищення контролю за дотриманням санітарно-гігієнічних норм у навчальному закладі потрібно суворо дотримуватися протиепідемічних заходів.  

Не менш актуальним для батьків здобувачів освіти виявилося питання щодо необхідності  дотримання правил техніки безпеки в школі та в позаурочний час дітьми.  Людмила Володимирівна довела  до відома батьків, що всі члени педагогічного колективу пройшли інструктаж з техніки  безпеки задля створення в школі безпечних умов для здобуття освіти. Також було звернено увагу, що діти повинні дотримуватись режиму дня і перебувати під постійним контролем батьків та вчителів. Директор наголосила на важливості здійснення суворого контролю з боку батьків за збереженням життя та здоров’я учнів, відвідуванням їх дітьми школи та  звернулася з проханням контролювати дотримання дітьми правил техніки безпеки; бути відповідальними за збереження життя та здоров’я дітей вдома; знати коло спілкування дитини. Батькам слід пам’ятати про необхідність створення умов безпечного перебування дітей вдома. 

Батьківській громадськості  доведено інформацію про організацію харчування учнів у 2021-2022 н. р. Рекомендовано батькам  сприяти харчуванню їх дітей у навчальному закладі. Суворо дотримуватися вимог до організації харчування  в період карантину в зв’язку поширенням  коронавірусної хвороби (COV1D-19).

Людмила Володимирівна висловила слова вдячності батьківським комітетам та класним батьківським громадам за небайдужість та продуктивну роботу щодо придбання будівельних матеріалів та організації благоустрою навчального закладу, створення належних умов перебування в закладі всіх учасників освітнього процесу.

<slideshow></slideshow>