---
title: 9 грудня - Міжнародний день боротьби з корупцією
---

У цей день, 9 грудня 2003 року, в мексиканському місті Меріда на політичній конференції високого рівня була відкрита для підписання Конвенція ООН проти корупції (прийнята Генеральною асамблеєю ООН 31 жовтня 2003 року). Цей міжнародний договір передбачає заходи щодо попередження корупції, покарання винних, а також механізми міжнародного співробітництва в боротьбі з нею. Він зобов’язує держави-члени проводити політику протидії корупції, схвалити відповідні закони і заснувати спеціальні органи для боротьби з цим явищем. Конвенція набула чинності в грудні 2005 року. В даний час її учасниками є 180 держав.

Згідно з Конвенцією ООН проти корупції та Конвенцією Ради Європи про кримінальну відповідальність за корупцію (1999) корупція – це зловживання державною владою для одержання вигоди в особистих цілях, в цілях третіх осіб і груп, а також різні форми незаконного привласнення публічних коштів для приватного використання. Крім того, до корупційних явищ належить і непотизм (кумівство, сімейність).

Корупція є складним соціальним, політичним та економічним явищем, яке тією чи іншою мірою зачіпає країни. Вона руйнує демократичні інститути, сповільнює економічний розвиток і підриває державні підвалини. 

З метою формування в учасників освітнього процесу усвідомлення та неприйняття корупції у будь-яких її проявах незалежно від займаної посади, підвищення рівня правової свідомості та недопущення будь-яких корупційних проявів в КЗШ №55 КМР ДО систематично проводиться інформаційно - роз’яснювальна робота: педагогічні працівники беруть участь у семінарах, нарадах та круглих столах з питань запобігання та виявлення корупції.

Напередодні Міжнародного дня боротьби з корупцією пропонуємо низку цікавих матеріалів, які стануть в нагоді всім учасникам освітнього процесу.

- [Антикорупційна програма Міністерства освіти і науки України на 2021-2023 роки](https://mon.gov.ua/storage/app/media/Borotba-z-koruptsiyeyu/2021/08/19/Antykor.prohr.%20MON.2021-2023.01.pdf)
- [Боротись із корупцією зі школи. Як провести антикорупційний урок](https://nus.org.ua/articles/borotys-iz-koruptsiyeyi-zi-shkoly-yak-provesty-antykoruptsijnyj-urok/)
- [Пластиліновий мультфільм «Корупція»](https://www.youtube.com/watch?v=XUogkKhDFB4)
- [Цикл матеріалів «Крок до взаємодії: антикорупційні інструменти для роботи з молоддю»](https://courses.prometheus.org.ua/courses/course-v1:VZAIEMODIIA+AC101+2021_T2/about)
- [Серія антикорупційних уроків](https://www.ed-era.com/anticorr/)

Пізнавальний посібник «Світлор освітньої доброчесності», який складається з аналізу законодавства, обговорення етичних норм, а також рекомендацій щодо доброчесних практик, які можуть стати дороговказами для розбудови доброчесності в освіті. Він також містить відповіді на часті запитання, наприклад, як слід розглядати дарування квітів чи інших подарунків учителям та керівництву школи, придбання батьками канцтоварів та інших дрібних речей для школи, репетиторські та інші додаткові заняття для класу.

Це перша подібна публікація  в Україні, і вона дає спільноті вчителів краще уявлення про про те, що є корупцією в школі, а що ні.

<pdf src="svitlofor.pdf"></pdf>