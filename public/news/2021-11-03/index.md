---
title: Тиждень «Медіаосвіти та медіаграмотності». Тематичний день: «Навігатор у медіа світі»
---

Людство постійно розвивається. До того ж темп змін невпинно пришвидшується. І для людини, і для країни стає дедалі важливіше вміти реагувати на ці зміни, щоб не залишитися осторонь прогресу. Один з дослідників вдало зазначив, що середньовічний англійський селянин зустрічав протягом життя менше людей, аніж сучасна людина за один день. Але це стосується міжособистісного спілкування. Коли ж мова йде про масове, то тут зміни ще разючіші. Ми спостерігаємо появу нових і нових медіа, які використовують технології, що ще вчора здавалися казковими. Нашу добу не даремно називають інформаційною. І справа тут не тільки в тому, що значна частка національного багатства сучасних країн створюється в сфері інформаційних технологій. Сучасна людина для успішної життєдіяльності не може бути осторонь інформаційних потоків. Але головна складність нині не в тому, щоб отримати певну інформацію, а в тому, щоб визначити, яка інформація потрібна. Величезний надлишок інформаційної пропозиції призводить до того, що сучасна людина ризикує «потонути» в інформаційному морі. До цього додається загроза повірити брехливій інформації. На жаль, багато сучасних медіа не перевіряють достовірність оприлюднених даних, нормою стало використання численних маніпулятивних технологій, спрямованих або на безпідставне формування позитивного іміджу замовників, або на очорнення їхніх конкурентів.

[Джерело](https://www.aup.com.ua/uploads/momg.pdf)

Розпочнемо з поянення слова НАВІГАТОР - комп. програма, за допомогою якої, користувач може переглядати сторінки Тенет та в цілому мандрувати мережею Інтернет. Найбільш яскравими прикладами є Internet Explorer та Mozilla Firefox. 

Так, 03.11.2021 було проведено онлайн урок Добровольською В.Е.  з теми «Навігатор у медіа світі». Вчитель пояснила, що навігатором у медіа світі можуть бути і батьки, і вчителі-інформатики, і хто завгодно, - ті хто навчать вас користуватися браузером, соціальними мережами, юзити різні програми, застосунки. А, можливо, цим навігатором були ви, коли допомагали бабусі чи меншій сестричці з гаджетами. Головне, щоб і ті, хто вчить, і ті, кого вчать, не забували про техніку безпеки користування інтернетом.
