---
title: День Гідності та Свободи
---

21 листопада в Україні відзначається День Гідності та Свободи. Цей день було започатковано у 2014 році з нагоди початку двох революцій, які відбулися в Україні у ХХІ столітті: Помаранчевої революції 2004 року та Революції Гідності 2013 року.

Так, у КЗШ № 55 КМР ДО було проведено ряд тематичних заходів під гаслом «Вільні творити майбутнє»: для учнів 5-6 класів презентовано урок звитяги та конкурс малюнків «Українець – це вільна людина з гідністю в серці», для 7-8 класів  віртуальні екскурсії місцями Революції Гідності: «Майдан: від незалежності до свободи», для 9- 11 класів години спілкування «Вільні творять майбутнє», «Україна – країна нескорених»,  уроки-диспути «Культура людської гідності», «Що означає бути гідним».

Лідерами учнівського самоврядування було проведено флешмоб «Ми за мир». Під керівництвом вчителя історії Рзаєвої Н.О. пройшли патріотичні акції «Голуб миру» та «Дарую серце Україні». 

Ці заходи – нагадування всім нам про те, якою ціною здобуто свободу на новий шанс для країни стати справжньою європейською державою. Тож, будьмо гідними пам’яті наших Героїв!

<slideshow></slideshow>