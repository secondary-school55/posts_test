---
title: День фізичної культури та спорту
---

«Спорт - твоя сила!», «Спорт, фізкультура: і в школі, і вдома», - правила життя, яких дотримуються здобувачі освіти  в КЗШ №55 КМР ДО, адже однією з напрямків виховання учнів є підвищення рівня фізичного й психічного стану дитини до вершин, які гарантують стабільне здоров’я та сильний дух.

Саме сьогодні, 10 вересня 2021 року, гарний сонячний день, гарний настрій у дітей і вчителів, тому що свято Спорту та Здоров’я присвячене Дню фізичної культури та спорту. Ми знаємо, що здоров’я – найбільший скарб у житті. А допомагає зберегти й примножити цей скарб учням активне життя!

Атмосфера свята проходила в умовах карантину, тому всі учасники освітнього процесу дотримувались карантинних правил: організований вихід учнів на подвір’я школи, дистанція між дітьми, дотримання режиму питної води.

З привітальним словом до присутніх звернулася директор школи Горевич Людмила Володимирівна, побажала всім бути фізично сильними та здоровими, займатися спортом.

Приклад грації та краси продемонстрували юні спортсмени 2-4 класів на «Спортивному марафоні». Яскравими, динамічними, сучасними були учні 5-7 класів на «Веселому майданчику» подвір’я. Демонстрація «Олімпійського реміксу» та захоплюючий виступ 8-9, 10 класів подарував присутнім заряд енергії. Збірна команда юнаків 9, 11 класів своїм яскравим виступом показали, що «Спорт - це модно!». Отже, усі учасники, наші учні, були нагороджені глядацькими симпатіями, адже спортивно-розважальний експрес для учнів 2-9, 11 класів включав у себе демонстрацію своїх спортивних і танцювальних здібностей.

Багато позитивних емоцій, заряд бадьорості та гарний настрій отримали всі учасники змагань. Діти продемонстрували техніку виконання фізичних вправ, згуртованість, дружбу. День був насичений, цікавий та змістовний. Бажаємо учням успіху в подальших спортивних звершеннях.

<slideshow></slideshow>

<youtube id="33Y9NdpRm-s"></youtube>