---
title: Готовність КЗШ №55 КМР ДО до 2021 - 2022 навчального року
---

18.08.2021 у КЗШ №55 КМР ДО комісією в складі:

Семенової Тетяни Іванівни – лікаря з гігієни харчування відділу безпечності харчових продуктів та ветеринарної медицини Криворізького міського управління Головного управління Держпродспоживслужби в Дніпропетровській області;

Бочарової Олени Іванівни – фельдшера санітарного відділу державного нагляду за дотриманням санітарного законодавства Криворізького міського управління Головного управління Держпродспоживслужби в Дніпропетровській області;

Таргоній Лілії Валентинівни – головного спеціаліста з питань охорони праці, безпеки життєдіяльності відділу освіти виконкому Тернівської районної у місті ради;

Марченко Тетяни Миколаївни – технолога  централізованої бухгалтерії відділу освіти виконкому Тернівської районної у місті ради;

Лисак Надії Петрівни – виконуючої обов’язки начальника відділу освіти виконкому Тернівської районної у місті ради, було здійснено перевірку готовності навчального закладу до нового навчального 2021 – 2022 року. 

Горевич Людмила Володимирівна, директор школи, ознайомила комісію з переліком здійснених потужних робіт по приведенню до належного санітарно-технічного стану навчальних приміщень, харчоблоку, спортивних майданчиків, технічних підвалів та горища, внутрішніх інженерних комунікаційних мереж, території закладу та закріпленої території. Директор повідомила представників комісії про перелік та об’єм виконаних робіт по благоустрою навчального закладу. Було також наголошено на здійсненні перевірки приладів обліку енергоносіїв та контрольно-вимірювальних засобів, згідно приписів підприємств-постачальників; проведенні гідравлічних випробувань та промиванні внутрішніх мереж системи опалення; перевірці технічного стану елеваторних вузлів, насосних агрегатів, водопідігрівачів, контрольно-вимірювальних пристроїв; забезпеченні їх готовності до роботи в осінньо-зимовий період 2021-2022 років.

Педагогічний колектив  школи прагне до створення комфортних умов для навчання й виховання кожної дитини. Значна кількість проведених та здійснених ремонтних робіт по школі була можлива завдяки батьківській допомозі та підтримці. 

Дякуємо батькам за увагу й розуміння, щиру підтримку та допомогу. Щиро сподіваємося на подальшу співпрацю.

<slideshow></slideshow>

