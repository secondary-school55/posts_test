---
title: Осінні канікули (1-Б)
---

Золота осінь принесла першокласникам довгоочікувані канікули. Учні 1-Б класу вирішили на осінніх канікулах відправитися  в мандрівку «Стежиною добра». Мандруюючи «Містом ввічливості», дітлахи створили «Дерево доброти» із ввічливих слів та склали правила доброти, з'ясували, що доброта - це чуйність, душевна  приязнь до людей. У Казковій долині, відгадуючи імена казкових героїв за добрими вчинками, слухаючи  та обговорюючи казку «Ромашка та Метелик»   малеча дізналася, що доброта - це прагнення робити добро іншим.  Виконуючи словесний колаж сонця – промінці - слова,  які відносяться до добрих людей,  першокласники потрапляють до Доброї землі, де мешкають Щирість, Повага,  Доброзичливість, Співчуття та Людяність. Учні під час онлайн мандрівки  зробили висновок що, доброта дуже потрібна і нам самим, і близьким нам людям, нашим друзям, і просто тим, хто вас оточує.

<slideshow></slideshow>