---
title: Безпека життєдіяльності під час літніх канікул
---

# Шановні здобувачі освіти та батьки (піклувальники)!

# ДО УВАГИ БАТЬКІВ (ПІКЛУВАЛЬНИКІВ)

**Пам’ятайте, що літні канікули для дітей** – це можливість набратися свіжих сил, оздоровитися, закріпити набуті знання і використовувати їх у домашніх умовах. Звертаємо увагу на організацію відпочинку Вашої дитини  під час канікул. Приділяйте, будь ласка, більше уваги своїй дитині. Залучайте до виконання домашніх обов’язків. Тримайте під контролем проведення дозвілля сина (доньки) за межами дому у вечірній час.

Не забувайте про виконання вимог безпеки життєдіяльності у побуті, зокрема щодо обережного поводження на воді і біля водних об’єктів; під час злив й грози; під час пересування на транспорті, у тому числі власному; дотримання правил пожежної безпеки в побуті/лісі/на вулиці; заборони перебування дорослих та дітей на територіях і місцях, що несуть загрозу життю та здоров’ю людей; дотримання правил безпеки з електроприладами; протидій цькуванню та домашньому насильству; заборони вживання дикорослих рослин, алкоголю і невідомих речовин; запобігання харчовим отруєнням і ботулізму, запобігання розповсюдження гострої респіраторної хвороби COVID-19 спричиненої коронавірусом SARS-CoV-2; тощо.

Щановні батьки! Не залишайте дітей без нагляду та дбайте про їх безпеку. На власному прикладі показуйте, що дотримуватися правил безпечної поведінки в побуті – це важливо і необхідно для життя. Виховуйте у дітей навички культури безпечної поведінки, регулярно проводьте виховну роботу з малечою стосовно користування газом, водою, побутовою хімією, ліками тощо.

Пам’ятайте, що життя наших дітей залежить тільки від нас самих!

# ДО УВАГИ ЗДОБУВАЧІВ ОСВІТИ

**Пам’ятка безпечної поведінки під час літніх канікул для учнів**

Ось і продовжуються літні канікули. Як завжди, кожен з нас проводить їх по-різному. Подорожі, екскурсії, море, гори, походи, багато друзів – все це чекає на вас влітку. Бажаємо усім гарного відпочинку, яскравих вражень, незабутніх зустрічей, захоплюючих мандрівок!

Але також закликаємо Вас завжди пам`ятати елементарні правила безпеки, щоб літній відпочинок не був зіпсований:

- Гуляти й гратися можна в місцях, які призначені для цього.
- Небезпечними для ігор можуть бути сходи, підвали, горища, будівельні майданчики, ліфти.
- Під час ігор у небезпечних місцях можна одержати травми й каліцтва різного ступеня тяжкості.
- Під час ігор не варто демонструвати свою хоробрість одноліткам, стрибаючи з великої висоти, пірнаючи з крутих схилів на велику глибину, здираючись якнайвище на дерева.
- Під час літнього відпочинку слід поводитися так, щоб не мати дорікань із боку дорослих.
- Під час канікул слід, як і раніше, дотримуватися правил техніки пожежної безпеки.
- Не можна брати в руки незнайомі предмети, кидати їх у вогонь, гратися ними. Найкраще повідомити про місце їхнього знаходження дорослим.
- Під час відпочинку на узбережжі слід обов’язково дотримуватися правил поведінки на воді й поблизу неї.

Гарних вам канікул!

**Пам`ятка з техніки безпеки на літніх канікулах**

_**Правила дорожнього руху**_

- ходити тільки по правiй сторонi тротуару;
- дорогу переходити не поспiшаючи;
- не можна переходити дорогу навскіс;
- переходячи дорогу слiд подивитися налiво, дiйшовши до середини зупинитися i подивитися направо;
- якщо не встигли перейти вулицю i рух транспорту почався, слiд зупинитися на серединi вулицi i зачекати, поки рух припиниться;
- якщо немає тротуарiв, слiд триматися лiвого боку дороги, тобто йти назустріч транспорту, що рухається.

_**Правила електробезпеки**_

- під час вимикання електроприладiв забороняється витягувати вилку з розетки за шнур;
- категорично забороняється користуватися електроприладами, в яких знайдено несправнiсть;
- не торкатися мокрими руками електроприладiв, якi знаходяться під напругою;

Пам’ятайте: зовнiшнiми ознаками несправностi електропроводки або приладiв є специфiчний запах пiдгораючої iзоляції, з’явлення іскри, перегрівання штепсельних розеток i вилок.

_**Вибухонебезпечні предмети**_

- до виявлених вибухонебезпечних предметiв нi в якому разi не можна торкатись, перекладати, розряджати, зберiгати;
- забороняється використовувати снаряди для розведення вогню;
- не можна збирати, здавати снаряди в металобрухт;
- виявивши вибухонебезпечнi предмети, необхiдно термiново повiдомити мiлiцiю, школу, вiйськкомат.

_**Правила протипожежної безпеки**_

- дотримуйтесь правил протипожежної безпеки в спекотну погоду;
- гра з вогнем — одна з причин пожежi;
- дотримуйтесь правил протипожежної безпеки під час відпочинку на природі.

_**Правила поведiнки на водi**_

- купатися можна тiльки в сонячну безвiтряну погоду при температурі повiтря не нижче 20—250 С i води — не менш нiж 18—200С;
- купатися дозволяється тiльки в спецiально вiдведених мiсцях;
- забороняється заходити у воду глибше, нiж по пояс, людинi, яка не вмiє плавати;
- не запливайте за знаки огорожi акваторiї пляжу;
- грубi iгри та пустощi у водi небезпечнi для життя;
- не забруднюйте воду та берег;
- не подавайте хибних сигналiв тривоги;
- не користуйтесь надувними матрацами, катерами та iншими предметами, якi не призначенi для плавання.

_**Правила культури поведінки (правила в громадських місцях)**_

- завжди прагнiть бути культурною людиною;
- поступайтеся мiсцем людям похилого вiку;
- поважайте старших, не будь грубим;
- не гуляйте пiзнiше 21 години;
- не сидiть цiлодобово бiля телевiзора, комп’ютера;
- бiльше читайте художньої лiтератури.

_**Категорично забороняється**_

- ходити на територiї новобудов;
- купатися без догляду дорослих;
- розводити вогнище в лiсi, поблизу лiнiй електропередач;
- їздити на велосипедi, роликах, скейтах на тiй частинi дороги, де рухається транспорт.

_**Суворо дотримуйтесь правил**_

- дорожнього руху;
- користування газовими, електричними приладами;
- поведiнки дiтей на водi;
- протипожежної безпеки.

**Гарного вам відпочинку!**

<youtube id="kTCENmF3ACA"></youtube>

<youtube id="M-XRbJiKh4Y"></youtube>

