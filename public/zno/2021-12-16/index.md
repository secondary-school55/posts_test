---
title: ЗНО-2022: на що варто зважати, готуючись до тестування
---

Опубліковано [характеристики сертифікаційних робіт](https://testportal.gov.ua//wp-content/uploads/2021/11/Nakaz-UTSOYAO-151-Harakterystyky-robit-ZNO_2022.pdf), [критерії оцінювання завдань](https://testportal.gov.ua//wp-content/uploads/2021/11/Nakaz-UTSOYAO-149-Kryteriyi-otsinyuvannya-ZNO_2022.pdf) відкритої форми та [схеми нарахування](https://testportal.gov.ua//wp-content/uploads/2021/11/Nakaz-UTSOYAO-147-Shemy-narahuvannya-baliv-ZNO_2022.pdf) балів за виконання завдань сертифікаційних робіт зовнішнього незалежного оцінювання. Пропонуємо ознайомитися з інформацією, яка допоможе майбутнім учасникам підготуватися до проходження зовнішнього незалежного оцінювання 2022 року.

У характеристиці сертифікаційної роботи з певного навчального предмета зазначено структуру тесту, кількість та типи завдань, наведено схему нарахування тестових балів і кількість балів, які можна отримати, правильно виконавши всі завдання тесту. Також зазначено час, відведений на його виконання. Докладне ознайомлення з інформацією, поданою в характеристиці сертифікаційної роботи, допоможе раціонально розподілити час для виконання її завдань та виробити власну стратегію ефективної роботи під час проходження зовнішнього незалежного оцінювання.

Критерії оцінювання завдання відкритої форми з розгорнутою відповіддю містять розширену інформацію про нарахування балів за виконання завдань за певним критерієм. Наприклад, після ознайомлення з критеріями оцінювання власного висловлення з української мови учасник / учасниця тестування знатиме, з яких частин має складатися власне висловлення та наявність яких помилок призведе до зменшення кількості тестових балів під час оцінювання цього завдання.